<h1> Решето на Ератостен </h1>
Решетото на Ератостен е алгоритъм за намиране на простите числа в произволно голям интервал, започващ от 0 ([0, n], n >= 0). Принципът му на действие се базира на факта, че за 
всяко едно естествено число освен 1, всички числа, които се делят на него, по дефиниция не са прости. <br />
<br /> Ако подредим всички естествени числа в редица според естествената наредба (тоест 1, 2, 3, ...), ще открием, че за число i, всички числа, които са кратни на i, се намират
на i разстояния едно от друго, тоест за всяко едно число, кратно на i, можем да намерим следващото такова число, като направим "скок" в редицата с размер i. <br />
<br /> Тогава, ние можем да итерираме през нашия интервал и за всяко число да намираме онези, които са кратни на него, като скачаме по редицата с такъв размер, колкото е 
голямо числото. Тези числа със сигурност няма да са прости и можем да ги отбележим като такива.  <br />
<br /> Щом преминем през целия* интервал, със сигурност ще сме преминали през всички съставни числа и ще сме ги отбелязали. Останалите не са били кратни на нито едно от числата
преди тях и следователно са прости. </br> 
<br /> <em> Имплементация: </em> Поддържаме булев масив с размерност (n + 1) - така той ще съдържа елементи с индекси от 0 до n. Индексите на масива зачитаме за числата, 
които проверяваме, а булевата стойност - дали е просто (true) или не (false). За всеки един елемент от масива, ако стойността му е true, скачаме по масива със скок с размер
индекса на първичния елемент и отбелязваме всички числа, върху които стъпим, за false. <br />
<br /> <em> Оптимизация: </em> итерираме не през целия интервал, а само до корен квадратен на n.


